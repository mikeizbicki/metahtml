URL: https://www.chiangmainews.co.th/page/archives/1669511/

<h> Deck One All Day Eatery ร้านอาหารมาตรฐานโรงแรม รังสรรค์เมนูจากเชฟชื่อดังของประเทศไทย

<p> Deck One All Day Eatery  ร้านอาหารมาตรฐานโรงแรม รังสรรค์เมนูจากเชฟชื่อดังของประเทศไทย มีมุมถ่ายรูปใหม่ติดแม่น้ำปิงให้เช็คอินกันแบบปังปุริเย่! มีซุ้มกระโจมแบบชิคๆ

<p> เรือที่เต็มไปด้วยดอกไม้สีชมพู ม้านั่งที่มีดอกกุหลาบล้อมรอบ ถ่ายไปเห็นวิวน้ำปิงด้วย หรือถ่ายรูปจิบชามุมเก๊าฉำฉาอายุกว่า 130 ปีก็เก๋น้า

<p> มีเมนู All DayBrunch เสิร์ฟอาหารเช้ากันแบบตลอดทั้งวัน 5 ทุ่มก็เสิร์ฟได้! มีหลายเมนูอาหารเช้าให้เลือกทาน “Deck One Breakfast” จัดเต็มแบบล้นจาน ไข่ดาว เบคอน แฮม ขนมปัง อโวคาโด้ มะเขือเทศย่างหวานช่ำ “Salmon Cake Egg Benedict” เอ็กเบนเนดิกับ แซลม่อนรมควันนุ่มๆหอมๆ คนรักเบคอนต้องร้องกรี๊ดกับเมนู “Scrambled Egg and House-Made Glazed Bacon” เบคอนชิ้นโตเคลือบเมเปิ้ลไซรัปหวานๆ ทานคู่กับไข่คนคือดีย์ ใครที่ชอบทานอาหารเช้าแบบ Sweet Brunch ต้องลองเมนูนี้ “Banana Foster Pancake” แพนเค้กผสมงาขี้ม่อน กล้วยย่างคาราเมล มีถั่วพีแคนให้เคี้ยวแบบเพลินๆ ลงตัวเกินต้าน!

<p> ที่ร้านไม่ได้มีแค่เมนูอาหารเช้านะ มีอาหารไทยฟิวชั่นด้วย “Hunglay Spice Rubbed Pork Ribs” ซี่โครงหมูชิ้นใหญ่ย่างซอสแกงฮังเล หอมเครื่องแกงมาก!  เมนูสุดฮิต “Thai Chilli Northern Style Pork Sausage Spaghetti” สปาเก็ตตี้ไส้อั่ว  อย่าลืมของหวานปิดท้าย “Yuzu Cheese Pie” ครีสชีสเปรี้ยวหวานกับซอสส้มยูซุ มีครัมเบิ้ลกรุบๆ สดชื่นสุด!

<p> เครื่องดื่มของร้านก็ปัง “Lemonade Honeycomb” เลม่อนโซดากับน้ำผึ้งหวานๆ “Monmai” น้ำมัลเบอร์รี่ท็อปด้วยฟองจากไข่ขาว ละมุนละไมสุดๆ “White Citrus” กาแฟส้มหอมกลิ่นอ่อนๆของวนิลา ขอบอกเลยว่าเมล็ดกาแฟของร้านมาจากแหล่งปลูกกาแฟชื่อดังของประเทศไทยและเลือกใช้เมล็ดกาแฟจากชุมชนเพื่อช่วยเหลือเกษตรกร นำรายได้ไปพัฒนาชุมชน ช่วงนี้ร้านมีเมนูเครื่องดื่ม Take Away แล้วนะ คือ “ชาเขียวลาเต้” และ “โกโก้ลาเต้” ไปทานอาหารอร่อยๆกับบรรยากาศชิวๆ ริมน้ำปิงกันเยอะๆ น้า

<p>  เวลาเปิดให้บริการ

<p> จันทร์-อาทิตย์: 11.00 – 21.00 น. (งดจำหน่ายเครื่องดื่มแอลกอฮอล์)

<p>  โทรศัพท์: 053-302-788

<p> เพจร้าน: Deck One

<p> แผนที่: https://goo.gl/maps/LqkpMqvcnNCvTF3V8 114 ถ.เจริญรัตน์ ต.ช้างม่อย อ.เมืองเชียงใหม่ 50000
