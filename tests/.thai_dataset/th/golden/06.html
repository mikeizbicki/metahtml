URL: https://www.komchadluek.net/news/people/459046

<h> เปิดชีวิต ผู้ว่าฯอุดรฯ เจ้าพ่อเมืองที่อายุน้อยที่สุดในประเทศ 

<p> เปิดชีวิต นายสยาม ศิริมงคล ผู้ว่าฯอุดรฯ เจ้าพ่อเมืองที่อายุน้อยที่สุดในประเทศ 

<p> หลังจากที่ นายสยาม ศิริมงคล อายุ 46 ปีผู้ว่าราชการจังหวัดอุดรธานี ได้เข้าพิธีหมั้นกับนักแสดงสาวช่อง 8 วัย 26 ปีอย่าง ฟ้าใส อรจิรา โดยบรรยากาศเป็นไปอย่างเรียบง่าย ท่ามกลางความอบอุ่นและความยินดีเป็นอย่างยิ่งของแขกที่มาร่วมงาน

<p> โดยเพจ นครพนม เจ้าเอย , อุดรบ้านเฮา ก็ได้โพสต์ภาพบรรยากาศงานแต่งงานสุดชื่นมื่นของนายสยาม ศิริมงคล ผู้ว่าฯอุดรธานี และน้องฟ้าใส อรจิรา ท่ามกลางความยินดีของบรรดาแขกที่มาร่วมงานและชาวโซเชียลต่างเข้ามาร่วมอวยพร ผู้ว่าราชการจังหวัดอุดรธานี และ น้องฟ้าใส อรจิรา ขอให้มีความสุขและครอบรักกันมั่นคงตลอดไป

<p> และด้วยมาดความเป็นผู้นำที่สมาร์ท ดูดี ทำให้หลายคนอยากรู้จักประวัติความเป็นมาของนายสยาม ศิริมงคล ผู้ว่าราชการจังหวัดอุดรธานี ผู้ว่าฯหนุ่มไฟแรง แถมเจ้าตัวยังถือได้ว่าเป็นผู้ว่าราชการจังหวัดที่อายุน้อยที่สุดอีกด้วย

<l> 1.สยาม ศิริมงคล ชื่อเล่นว่า เก๋า

<l> 2.เกิดวันที่ 30 เมษายน 2517 อายุ 46 ปี

<l> 3.จบปริญญาตรีจาก รัฐศาสตร์ จุฬาลงกรณ์มหาวิทยาลัย

<l> 4.ปริญญาโท รัฐประศาสนศาสตร์มหาบัณฑิต ภาคพิเศษ รุ่น 22 สถาบันบัณฑิตพัฒนบริหารศาสตร์ (นิด้า)

<l> 5.พ.ศ. 2554 – 2555 ผู้อำนวยการกองการเจ้าหน้าที่ สำนักงานปลัดกระทรวงมหาดไทย ,

<l> 6.พ.ศ. 2557 – 2558 ผู้ช่วยปลัดกระทรวงมหาดไทย

<l> 7.พ.ศ. 2558 - 2560 รองผู้ว่าราชการจังหวัดสมุทรปราการ

<l> 8.พ.ศ. 2560 – 2561 ผู้ตรวจราชการกระทรวงมหาดไทย

<l> 9.พ.ศ. 2561 – 2563 ผู้ว่าราชการจังหวัดนครพนม

<l> 10.พ.ศ. 2563 – ผู้ว่าราชการจังหวัดอุดรธานี

<p> ทั้งนี้ยังพบว่า นายสยาม ศิริมงคล ผู้ว่าฯอุดรธานี เพิ่งจะย้ายเข้ามารับตำแหน่งเมื่อวันที่ 1 ตุลาคม 2563 ที่ผ่านมาจากจ.นครพนม ที่ปฏิบัติหน้าที่อยู่ 2 ปีท่ามกลางความอาลัยอาวรณ์ของพี่น้องชาวจังหวัดพนครพนมอยู่ไม่น้อย เนื่องจากท่านเป็นคนที่ทำงานดี และมีผลงานที่หลากหลาย โดยเฉพาะมาตรการคุมเข้มเรื่องของโควิด-19
