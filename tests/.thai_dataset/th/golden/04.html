URL: https://www.matichon.co.th/foreign/news_2744350

<h> อเมซอน ทุ่ม 2.6 แสนล้านบาท ซื้อค่ายหนังยักษ์ใหญ่ MGM เจ้าของ เจมส์ บอนด์

<h> อเมซอน ทุ่ม 2.6 แสนล้านบาท ซื้อค่ายหนังยักษ์ใหญ่ MGM เจ้าของ เจมส์ บอนด์

<p> เมื่อวันที่ 26 พฤษภาคม  รายงานว่า อเมซอน ได้บรรลุข้อตกลงซื้อค่ายหนังยักษ์ใหญ่ เอ็มจีเอ็ม ในราคา 8,450 ล้านเหรียญสหรัฐ หรือราว 267,527 ล้านบาท

<p> เอ็มจีเอ็ม นับเป็นค่ายหนังฮอลลีวู้ดชื่อดัง ที่สร้างหนังคลาสสิคจำนวนมาก การซื้อค่ายหนังนี้จะทำให้ อเมซอน ไพรม์ บริการสตรีมหนังของอเมซอน เข้าถึงคลังหนังจำนวนมากได้เลยทีเดียว

<p> จากการรายงานข่าว ดีลซื้ออเมซอนครั้งนี้ จะทำให้ อเมซอน ไพรม์ มีหนังในคลัง 4000 เรื่อง รวมไปถึง แฟรนไชส์เจมส์ บอนด์ และ เลกาลี้ บลอนด์ รวมไปถึงรายการทีวีกว่า 17,000 รายการ อาทิเช่น James Bond, Robocop, Rocky, The Pink Panther เป็นต้น  รายงานข่าวยังระบุว่า เอ็มจีเอ็ม โฮลดิ้ง เจ้าของเอ็มจีเอ็ม สตูดิโอ วางแผนจะขายตั้งแต่ปี 2020

<p> เอ็มจีเอ็ม ก่อตั้งขึ้นในปี 2467 และเป็นหนึ่งในสตูดิโอภาพยนตร์ที่เก่าแก่ที่สุดของโลก โดยเมื่อเดือนธ.ค. 2563 ทางบริษัทได้ส่งสัญญาณถึงความพร้อมที่จะขายกิจการ และมีการเสนอราคาขายที่ประมาณ 5 พันล้านดอลลาร์ในช่วงเวลาดังกล่าว
