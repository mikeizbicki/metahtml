URL: https://www.bangkokbiznews.com/news/detail/909860

<h> ดีล BH ไร้ปัญหา

<p> เล่นเอานักลงทุน “ฮือฮา” ไม่น้อยเมื่อเจ้าของกลุ่ม PRINC   ตระกูล “วิทยากร” เข้ามาทุ่มเงิน 1.8 หมื่นล้านบาทคว้าหุ้น BH รับไม้ต่อจากที่ “หมอเสริฐ” เจ้าพ่อโรงพยาบาล BDMS 

<p> ที่อยากจะขายหุ้นอยู่พอดิบพอดีเลยได้เงินสดไว้ตุนรองรับธุรกิจโรงพยาบาลและไหนจะสายการบินที่ไม่รู้โควิดจะลากยาวแค่ไหน

<p> ที่สำคัญยังได้ตัดปัญหากับกลุ่มทุนใหญ่อีกฝั่งเพราะถือหุ้นไปก็มองหน้ากันไม่ติด อยู่ดี

<p> ส่วนดีลซื้อหุ้น BH ทั้ง 2 ล็อตไร้ปัญหาเพราะได้ ดีลเมกเกอร์ ชื่อดัง อย่างภัทรมาช่วยประสานเป็นตัวกลางจับคู่ให้และยังให้ธนาคารเกียรตินาคินภัทร เป็นผู้ปล่อยกู้ส่วนหนึ่งเข้ามาซื้อหุ้น

<p> ฟากวิทยากร ไม่หวั่นเพราะเตรียมวางธุรกิจเพิ่มรายได้ไว้แล้ว ส่วนเรื่องคืนหนี้อันนี้ยิ่งไร้ปัญหาเพราะนอกจากธุรกิจโรงพยาบาลที่อยู่ในสายเลือด ยังมีธุรกิจอสังหาริมทรัพย์

<p> แม้จะไม่เน้นไม่รักเหมือนโรงพยาบาล แต่สินทรัพย์ประเภทที่ดินทำเลทองไม่เบายิ่งย่านรัชดาศูนย์วัฒนธรรม 28 ไร่พร้อมขายมูลค่าคร่าวๆ 1.4 หมื่นล้านแค่นั้นเอง
